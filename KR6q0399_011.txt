# -*- mode: mandoku-view; -*-
#+DATE: 2016-06-08 5:34
#+TITLE: 天界覺浪盛禪師語錄
#+PROPERTY: CBETA_ID J25nB174
#+PROPERTY: ID KR6q0399
#+PROPERTY: SOURCE Jiaxing Canon Vol. 25, No. B174
#+PROPERTY: VOL 25
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0399_J_011-0740a> 
#+PROPERTY: JUAN 11
天界覺浪盛禪師語錄卷十一¶
¶
門人　大成　大奇　等編¶

* 贊¶

** 釋迦牟尼佛¶

#+BEGIN_VERSE
「　冤有頭兮債有主生來作怪噴毒乳淨梵王宮恩怨¶深一箭射透九鐵鼓驀然踏破漆桶城斷貫索穿邪¶外虎雪山打失眼中星賺殺迷頭幾千古撒五時之¶漫天網拈末後之不傳弩多子塔前成浪聞金襴破¶綻待誰補」
#+END_VERSE
¶

** 接引彌陀佛¶

#+BEGIN_VERSE
「　釋迦特地拈花彌陀常自垂手一等徹困婆心不知¶幾人知有忽知有大地草木叢林箇個作獅子哮吼」
#+END_VERSE
¶

** 三大士¶

#+BEGIN_VERSE
「　有者一個不可無者兩箇恰好三箇可以同行同住¶同坐同臥同做些子事同說些子話試問做甚麼事¶說甚麼話噫你不是我同流即與你道破又堪作箇¶甚麼」
#+END_VERSE
¶

** 觀音大士(三)¶

#+BEGIN_VERSE
「　此是何時袖手閒坐一片婆心堪作甚麼若能救苦¶尋聲是向外馳求安知掩室面壁非向上墮畢竟如¶何得箇出身免遭明眼特地勘破」
#+END_VERSE
¶

#+BEGIN_VERSE
「　盞子撲落地碟子成八片忙殺小善財百城尋不見¶者消息誰能薦黃鶯啼斷洛伽春幾點落花浮水面」
#+END_VERSE
¶

#+BEGIN_VERSE
「　枯木崖前下毒火五臺路上透金塵赤腳波斯弄明¶月驚得姑姑似婦人(姚門方氏畫)」
#+END_VERSE
¶

** 文殊大士¶

#+BEGIN_VERSE
「　終日相見人習不察其故無端將刃磨欲決阿誰事¶黃鶯啼斷樹頭花擬張彈打又飛去」
#+END_VERSE
¶

** 尊者閱經
<pb:KR6q0399_J_011-0740b>¶

#+BEGIN_VERSE
「　此方教體在音聞舉世誰能不躲根卻怪阿難竿倒¶後鴛鴦無處覓針痕」
#+END_VERSE
¶

** 洗象圖¶

#+BEGIN_VERSE
「　者白象王純一無雜有大威雄善能蹴踏何故三五¶成群重新與他洗刷咦不是曾經汗血之勞爭得如¶此通身快活」
#+END_VERSE
¶

** 飲象圖¶

#+BEGIN_VERSE
「　能負願行之奇必濟生死之險鼻孔既由我牽腳跟¶何妨你轉飲法乳之恩深勞汗血之報顯咄只今是¶誰具得者般手眼」
#+END_VERSE
¶

*** 第一代菩提達磨大師(東土十代祖師)¶

#+BEGIN_VERSE
「　尊貴天生王子內紹透頂神珠手眼俱照開佛知見¶救正六宗雷起蟄飛日出冰融聲震竺乾般若留記¶觀光支那有大乘器西來無路折葦可航面壁無門¶弔影可藏命毒不死千聖寸絲髓分不得一花五披¶笑彼蕭梁後悔何追蔥嶺熊峰徒見鞋皮少室石頭¶萬古冤對遺恨兒孫誰敢欺昧」
#+END_VERSE
¶

*** 第二代大祖慧可大師¶

#+BEGIN_VERSE
「　老胡未來霜刃先利光奪神州骨生秀異具擇法眼¶獨能識師立雪斷臂不惜微肌幸蒙曰可求開甘露¶雖欲巳安端在廣度命之自覓徹底摝撈了不見心¶潭月俱拋善破人夢如駭雞犀更令各道白日誰齊¶三拜歸位豈敢不對謂吾得髓諸子之罪衣法所繫¶寧弗是競付囑有在道不虛行婬坊酒舍汝事非干¶且試調笑或者知慚花飛鏡中何債可償仲侃偶來¶敲空作響」
#+END_VERSE
¶

*** 第三代鑑智僧璨大師¶

#+BEGIN_VERSE
「　皖公山下業風俄吹病不瞑眩厥藥何施遇折肱人¶笑而指點覓罪不得九重雲卷日麗中天光吞萬象¶三寶燦然光生花上心珠獨露明白無瑕隨照失宗
<pb:KR6q0399_J_011-0740c>¶門出千差得旨歸根現前大用能徹悟之自知奉重¶謂吾處得反成相誣獅子游行肯落轍途不負來機¶此法可續千聖同銘無勞更囑」
#+END_VERSE
¶

*** 第四代大醫道信大師¶

#+BEGIN_VERSE
「　大解脫門把手不人平地忽迷乃悟得失遇司空老¶一言洞明攝心無寐夢縛俱清戒定發光群情喝彩¶神衛吉城賊圍盡解破頭山上橫出一枝牛首求人¶懶虎展眉路往黃梅小兒秀異性空無常花開種智¶朝廷嚮風三詔不起引頸受刃彌加欽企真身不滅¶塔戶自開脅猶不蓆千古巍巍」
#+END_VERSE
¶

*** 第五代大滿弘忍大師¶

#+BEGIN_VERSE
「　雙髻峰頭手眼有在栽得青松盤如紫蓋法道可問¶無賺我老師既能遲再來尚早借宿浣衣女子首肯¶果育英奇濁港光耿驀地相逢真堪一笑知是宿緣¶誰能巧湊朿山法門愈為大闢七百高僧以秀首席¶俄有獦獠根性太利知心是佛槽廠安置米熟將篩¶推倒鏡樹皮鞋擦了寒眸獨注三杖碓頭時為證悟¶衣缽南行還令自渡能者得之儼然脫穎花雨紛飛¶塔光永炳」
#+END_VERSE
¶

*** 第六代大鑒慧能大師¶

#+BEGIN_VERSE
「　大法東流時節巳熟道無南北宗有所屬至人乘願¶隱顯甚奇如服金剛終自出之聞無住心柴擔忽折¶辭母南行忍祖獨接西來衣缽付之令止命如懸絲¶爭端必起大庾嶺上誰敢輕提汝反面目密在何迷¶懷憩會藏機緣有待指點風旛印宗擁戴曹溪大啟¶山海齊歸舌本瀾翻殺活全機法周震旦棋布星聯¶首出原岳兩峰插天風捲雲飛以網張取知解之徒¶空欲高舉葉落歸根來時無口末後牢關千聖不曉」
#+END_VERSE
¶

*** 第七代江西青原行思禪師¶

#+BEGIN_VERSE
「　倒剎竿後此宗甚密豎義赤旛多所破立碧眼試來
<pb:KR6q0399_J_011-0741a>¶吹毛草創馴至六傳聖諦全蕩廓然無務更落何階¶如得髓人獨拔群才首命分化雄踞青原廬陵米價¶震國初傳曹溪嫡子特指尋思箭鋒相拄不讓於師¶豎起拂兒東土未有屈殺西天移星換斗荷澤來參¶振身而立瓦礫精金無揀得出從前祖令誰曾與齊¶意句藏鋒始此全提」
#+END_VERSE
¶

*** 第八代南岳石頭希遷禪師¶

#+BEGIN_VERSE
「　室中真子的是內生親承顧命掉臂西行十影神麟¶超異眾角獨出青原瞻風南岳一書不通諸聖不慕¶既驚太高翻然返步汗血成功誰賞蓋代鈯斧住山¶垂足何蓮夢從祖游乘龜智海密契參同心宗有宰¶惟馬簸箕知石頭滑再試隱峰噓之跌殺丹霞龐老¶來大寂門皆歸衡臺深植靈根藥山天皇英英兩展¶嗣出三宗源高流遠」
#+END_VERSE
¶

*** 第九代灃州藥山惟儼禪師¶

#+BEGIN_VERSE
「　一代時教整理腳手不被法羈始能掣肘緊峭南鞋¶錐刺直指四路不得蚊子落嘴血濺馬駒眉毛搭印¶篾縛鐵牛皮膚脫盡恩歸有毒石上栽花不許千聖¶閒殺鴉丫玩弄獅兒爭游異類巖蠻無角那討巴鼻¶各任榮枯誰獨藏密立高行深斫口迥出」
#+END_VERSE
¶

*** 第十代潭州雲巖曇晟禪師¶

#+BEGIN_VERSE
「　大雄虎子忽追風來俗氣不除一訝眼開乃驚藥山¶別有長處折腳鐺兒出手提去百丈廿年心燈不續¶頂上花冠輪王最獨禪之深旨女不繫裙日夜未眠¶不字成文默笑同條生死何別嚙指把鍼末後始決¶善來价公親傳寶鏡鸞鳳沖霄不留兆朕」
#+END_VERSE
¶

*** 第一代筠州洞山悟本良价禪師(洞宗)¶

#+BEGIN_VERSE
「　鶻突元頭命世必異初心摸著娘生鼻虎生三日氣¶食牛牙爪纔開何猛利探草南泉供馬師有伴即來¶誰敢忌返竿拔郤無情舌雲巖拂子寧截鐵邈得影
<pb:KR6q0399_J_011-0741b>¶兮眼破光軒笑銀盆盛白雪五位縱橫兮揀類不齊¶之滲漏知歸九重深密兮續混不得之尊貴自別二¶雄玅協兮神兩刃之交鋒秪者兼中兮透三綱之橫¶絕不傳向上炭奚藏千聖全收風獨烈」
#+END_VERSE
¶

*** 第二代洪州雲居道膺禪師¶

#+BEGIN_VERSE
「　噇得翠微羅漢飯不虛參見作家來我名向上不能¶道問著祖師罪敢推思大如何佛不作火爐汗下眉¶毛落大闡提漢孝難酬誰能把住渠羊角喝他諸佛¶田庫奴那不沿盤乞丐乎寸絲不挂行仍撲笑倒新¶羅老趙驢游子歸來朝捶暮打何親切尊貴迥異金¶鸞玉鳳沒分疏价公末後獨憐兒一棒撩出雲巖路」
#+END_VERSE
¶

*** 第三代洪州鳳棲同安丕禪師¶

#+BEGIN_VERSE
「　鳳棲山中無縫塔白日吽吽人不襪金雞玉兔展家¶風客來秪待曾不乏短販夜行不覺曉要踢要拳須¶自了孤峰迥秀出煙蘿江西湖南休亂走盲頭亂喝¶賊身自迷和贓捉敗劍甲安施藕絲繫得大象鐵鎖¶拴來石牛乃知佛出不出不傷王道風流同安一隻¶箭子腦後看來巳過饒你唱祖師衣打教蒼天話墮」
#+END_VERSE
¶

*** 第四代洪州鳳棲同安志禪師¶

#+BEGIN_VERSE
「　向上玅全提可中肯落草不是鳳凰兒郤向那邊討¶多子塔前是誰宗子能秀五老峰下看吾正令斯行¶夜明簾外臣奉重以排班萬里歌謠樂太平之至化¶須是驢漢始得何殊鷲嶺親承不落今時機自密迥¶然不換貴天然標的不乖玄旨在同安繼世玅難傳」
#+END_VERSE
¶

*** 第五代朗州緣觀禪師¶

#+BEGIN_VERSE
「　梁老門風太煞孤峻資陽水急白鹿松高縱能透出¶波瀾更須善騰霄漢家親作賊識得無冤活水果能¶神龍收來袈裟角下蔥嶺不傳印胡人謾唱歌孤舟¶曾不犯海上棹煙波格外玄機末後喜逢知巳急索¶自肯當場巳邈全真不辭放出牙關影子上碑去在」
#+END_VERSE

<pb:KR6q0399_J_011-0741c>¶

*** 第六代郢州太陽警玄禪師¶

#+BEGIN_VERSE
「　置毛義虎獰風巳奪汗牛撞彩梁山打破吳處士畫¶點出秦鏡狐疑夜放烏雞帶雪三句驗盡諸方浮度¶瑯琊玅協八子逝兮誰嗣遠公奇兮代傳頂相皮鞋¶白象藏異苗翻茂青鷹夢」
#+END_VERSE
¶

*** 第七代舒州投子義青禪師¶

#+BEGIN_VERSE
「　猛省性自法離快便浮山一走三年鞭影悟玄機狗¶口那堪斯一嘔深契太陽宗旨洞然日月繞須彌能¶使鳳宿龍巢簾捲曹溪風少室且試鋒於鐵面美食¶不飧果握手以癩頑高價巳償唱底誰家曲子威音¶一箭透重關淮月炤見郢春入水長人能獨出」
#+END_VERSE
¶

*** 第八代東京天寧芙蓉道楷禪師¶

#+BEGIN_VERSE
「　佛祖言句家常飯咬斷為人命根天子假敕堯舜無¶一拂打開頂眼衝流度刃揜耳便行密用潛機年尊¶得力卯生日戌生月燈來甚奇食進鹽行奉馬僊陀¶未俏道行冠絕不受寵褒忤旨再三寧甘下獄徙淄¶州而不涅疾受刑而不磷果能石上插芙蓉橫身界¶外何風彩」
#+END_VERSE
¶

*** 第九代鄧州丹霞子淳禪師¶

#+BEGIN_VERSE
「　劍州賈子甚奇特自能徹證芙蓉室郤笑德山入水¶泥我宗無語眼一隻丹霞有句可示人玉女懷胎旨¶自深一任金刀栽剪看六戶風光別有春打破形山¶寶何處日午如迷夜沒趣拄杖頭邊見得親蘆花明¶月何能秘昇天底事須颺郤擲地金聲熱碗鳴石牛¶不舉人間步類不齊兮洗不清」
#+END_VERSE
¶

*** 第十代真州長蘆真歇清了禪師¶

#+BEGIN_VERSE
「　丹霞遭箇問空劫鬧何堪踏著缽盂口一掌如倒竿¶日照孤峰秀玅訣不容心此度難瞞我紅爐出礦金¶纔抵長蘆即能繼席遍主祖庭聲光赫奕覓箇如吾¶快活人先師掌下便徹底啣鐵負鞍徒苦辛莫怪山
<pb:KR6q0399_J_011-0742a>¶僧敲出髓是誰桶底忽然脫一眾失聲無箇活死款¶難翻空作灰可惜老婆輸棒喝何如自作舞老歇較¶些兒隔岸花香村酒美者樣風流卻也奇」
#+END_VERSE
¶

*** 第十一代明州天童大休宗玨禪師¶

#+BEGIN_VERSE
「　長蘆漁父迷青眼奪得鉤錐好斗膽十字街中問道¶人臨風斫額休招款劫前運步ㄚ角童兒吹玉簫於¶太白峰頭世外橫身蛾眉女子散天花於玲瓏巖畔¶玅契非意門槌與拍板謾計家風真證非傳鏡水并¶秦山何妨擊節白雲向寒巖而斷驚起膺公一棒之¶龍明月隨夜船而來釣歸乳竇千層之雪」
#+END_VERSE
¶

*** 第十二代明州雪竇足菴智鑑禪師¶

#+BEGIN_VERSE
「　小兒生緣太煞奇母子俄然觸密機洗瘍伸出劈佛¶手那得囊藏此利錐長蘆看明月休公卻傍瞥就中¶置毒果難逃象山遯跡妖風絕悟來肚大要吞人再¶試岳林風愈烈佛祖不奈你何長汀且分半橛尊貴¶位中收不得觸處相逢笑不徹主中主誰敢別丙丁¶吹滅火燒天花雨滿城落金屑」
#+END_VERSE
¶

*** 第十三代明州天童長翁如淨禪師¶

#+BEGIN_VERSE
「　沒來由處有來由柏子庭前真怨仇捉敗枯枝俄𨁝¶跳眼睛鼻孔一齊收便解拈頭去作尾燒香自首彌¶天罪失卻乳峰陷阱深短販天童笑若輩火爐燒殺¶鐵臭拳水牯生卵叫飛鳶紅日出來天下溼過橋屎¶急活油煎禹門浪暖頭生角拋出多年老鼠藥毒死¶春風勾鷓鴣文殊作怪無錐卓一款招承供足菴黃¶泉路上好相甘兒孫各有沖霄志誇你祖宗寧不慚」
#+END_VERSE
¶

*** 第十四代襄州鹿門覺禪師¶

#+BEGIN_VERSE
「　初參太白老長翁聞舉靈雲走下風莊周劍殺三千¶客從此桃源路不通誰悟蜘蛛能結網打得蜻蜓無¶伎倆恰似烏梅咬鐵釘跂死禪和追影響不禁叫笑¶奇知燈飯巳遲打破東瓜印鹿門別有機大地是經
<pb:KR6q0399_J_011-0742b>¶何玅密鴨吞螺螄眼突出不如食我箇油餈一飽百¶饑無復喫牛角不用有風流不沾白家酒兔角不用¶無笑他東壁挂葫蘆天下無情可恕那知有理難圖」
#+END_VERSE
¶

*** 第十五代青州普照一辨禪師¶

#+BEGIN_VERSE
「　大地是經函乾坤是眼孔試問如何見得親卻被牛¶皮遮骨董狗口擬開對鹿門搖手打翻者漆桶放步¶青州賣布衫七花八裂不羞慚通身紅爛膿滴滴不¶啻玄沙得自甘室中百問細盤詰正令既行真偽別¶節度全憑密印符守關有禁誰能越笑癡狂弄水月¶莫怪渠儂賺殺人不到傷心情未瞥」
#+END_VERSE
¶

*** 第十六代磁州大明寶禪師¶

#+BEGIN_VERSE
「　青州隊裏橫行索取老胡親的一箇沒孔鐵鎚打透¶東壁西壁不識痛癢潑皮棒折乃驚汗脊剛剛夜半¶枕頭驀被鍼兒一刺輪王寶藏腰帶徒資赤窮洞上¶家私拳踢許多痛快風前搆得電光機虎尾虎頭齊¶捉敗笑他玉犬能夜行天曉不知誰作怪」
#+END_VERSE
¶

*** 第十七代太原王山體禪師¶

#+BEGIN_VERSE
「　生臺鳥拾食拍手便飛去撫你背一掌回眸何卓豎¶幸自可憐生兩兩成孤負大明塗毒撾侍者吹毛露¶十載抽單疑只今諸方來去笑吟吟非栽頭角減風¶彩參學繇來印契深異目超宗師子自有真種旋機¶轉位尊貴不落階梯陞座白椎誰見衝流度刃東行¶西立巳見棺木瞠睛不是活捉生擒手爭見王山有¶大機」
#+END_VERSE
¶

*** 第十八代磁州大明雪巖滿禪師¶

#+BEGIN_VERSE
「　普照寶門排闥入俊年佛法是生冤不徒千里來相¶見握手驚看下榻前死灰忽有一粒爆跪受同參勝¶默教愧殺諸方獅子蟲一室操戈何怨報末造王山¶聞邈真能疑言句病誰尋忽然藥發非歸炭始悟兼¶中意最深料掉沒交涉此回不我嫌夜行曾不到迥
<pb:KR6q0399_J_011-0742c>¶出月明前」
#+END_VERSE
¶

*** 第十九代燕京報恩萬松行秀禪師¶

#+BEGIN_VERSE
「　遍謁還趨勝默風大地自巳如何轉根利那堪令且¶遲玄沙未徹語俄薦雪巖不點頭腦後箭誰放頭上¶出角自能擎雲手上生牙正好喫棒雞飛忽悟不讓¶當鋒捉敗謝三猛虎收來岑老大蟲不怕阿師高笑¶我超超秀出萬山松」
#+END_VERSE
¶

*** 第二十代西京少室雪庭福裕禪師¶

#+BEGIN_VERSE
「　萬松門下得何消息而來老大低聲卻向學人納敗¶作家有眼接人活句自藏鋒衲子出奇老賊和贓能¶蓋覆親炙十年還得髓聖兒果作帝王師馳驛而火¶偽經賜號而建精剎面壁一花開五葉好知官不容¶鍼誰買黃金鑄子期就裏私通車馬趙州衫子破風¶流不在著衣多孝子諱爺名立雪庭前看血刃」
#+END_VERSE
¶

*** 第二十一代少室靈隱文泰禪師¶

#+BEGIN_VERSE
「　當機一句試拈來開口家產被人沒撫掌其誰奈我¶何風顛箇漢能穎脫塵剎底事喝彩示人笑他覿面¶太分明翻自抱贓而叫屈僧參纔展具天網何恢恢¶禹門曾未跳驀與一聲雷撐得飯袋子有頭無尾可¶惜桃花浪徒自曝腮」
#+END_VERSE
¶

*** 第二十二代西京還源寶應福遇禪師¶

#+BEGIN_VERSE
「　講壇雄辯如流靈隱拂子截倒欲透此事且驢年面¶熱汗下卻也好切莫向他求老賊我捉了西來大意¶是何風送泉聲笑倒老胡又甚月移花影弄假引子¶賣私鹽醴裏蟲兒呼不醒」
#+END_VERSE
¶

*** 第二十三代鄧州香嚴淳拙文才禪師¶

#+BEGIN_VERSE
「　悟得證道歌幻化法身句便作獅子兒直吞諸佛祖¶及謁還源老古錐問君不見是阿誰覿面親呈不回¶互剔起渾家兩道眉墮坑落塹呵呵笑秦時𨍏轢還¶𨁝跳勘破白牯與黧奴熨斗烹茶不同銚撲落四法
<pb:KR6q0399_J_011-0743a>¶界拈示不成文清風伴明月更與孰相親鍼不容官¶線能牽馬善翻公案野狐涎滿盤者著誰能下」
#+END_VERSE
¶

*** 第二十四代萬安南陽松庭子嚴禪師¶

#+BEGIN_VERSE
「　參了江月照卻被松風吹再謁息菴讓臨機不見師¶撞開淳拙舖毒蠱能吞吐蒼天連叫冤靈鑰真風度¶五乳獅子兒哮吼超群去巖頭何過師不肯洞德老¶賺殺一船人煙波誰解討秦槐不聽法面壁巳遺殃¶左搓箇芒繩秋草空斷腸」
#+END_VERSE
¶

*** 第二十五代少室凝然了改禪師¶

#+BEGIN_VERSE
「　香山月印再三撈還來松庭覓甚碗路逢死蛇盛將¶歸鹵莽卻來弄擔板笑裂山僧臭口門一言獨拔出¶行款久販滯貨捉月癡猿句外明宗大蟲紙裏得髓¶須教三十棒莫聽千峰啼杜鵑」
#+END_VERSE
¶

*** 第二十六代少室俱空契斌禪師¶

#+BEGIN_VERSE
「　特扣改翁末指示老胡未到何碑記誤得秦槐下喝¶來贓誣還教重失利乃知趙老勘臺婆荊棘林中陷¶阱多石頭不通南岳信禍事誰能奈你何洞山一宗¶機獨玄烏龜向火劫空前吉凶曾未兆切莫亂拋錢¶上堂屈指從頭數西天四七東二五算來不出我指¶頭徒向泥中去洗土罷罷罷歸歸歸嬴得嵩山明月¶在杖頭隨處有光輝」
#+END_VERSE
¶

*** 第二十七代西京定國無方可從禪師¶

#+BEGIN_VERSE
「　龍潭未見龍超化卻將化空裏打箇筋斗來詐明道¶士鐵鎚墮天下掠實無掠虛不打自招笑殺渠慣用¶老人今勘破何妨收拾者蠻驢末後關還透過百丈¶甘為野狐九峰不肯首座果能平地生波許你家中¶穩坐」
#+END_VERSE
¶

*** 第二十八代少室月舟文載禪師¶

#+BEGIN_VERSE
「　夢中撞出風光露便解撒沙為佛事驚見提唱善藏¶鋒劈碧巖者是何故老無方手段好嵩山影石冷推
<pb:KR6q0399_J_011-0743b>¶倒悟得大龍殺活機山花澗水真神巧祖庭主鼎久¶如絲泛月千峰看抖擻」
#+END_VERSE
¶

*** 第二十九代北京宗鏡大章宗書禪師¶

#+BEGIN_VERSE
「　水冷石邊出風香花裏來習儒心上判眼自頂𩕳開¶踏上載月舟棹得清波別追上古參同宗明千聖轍¶天下正偷安誰砥此狂瀾先人何付囑幾希獨把竿¶末上將歸鐘鼓墮心法分明鏡忽破無影樹下孰逢¶渠年牙似者騎風過」
#+END_VERSE
¶

*** 第三十代建昌廩山蘊空常忠禪師¶

#+BEGIN_VERSE
「　早識良知是禍門遍搜方外無當意拂衣重到五乳¶峰指我青黯黯處聻捉敗指東話西老宗鏡拂開何¶皎皎新豐此道復南行歸隱廩山誰得討羅鄧瞻風¶喜唱酬突有冤家來聚頭宗眼拶之看究竟峨峰鞭¶起吼大牛一生快活笑不徹折腳鐺兒還自挈莫怪¶渠儂太陸沉誰知劍巳付豪傑」
#+END_VERSE
¶

*** 第三十一代江西建武壽昌無明慧經禪師(三)¶

#+BEGIN_VERSE
「　金剛印上出娘胎此箇經兒帶得來終始脫如盧行¶者好山何讓樹臺推西江喝起新豐月海岳風生趨¶下列策杖重登少室堂大撾塗毒聲何烈北去臺山¶遇瑞峰兩相酬唱展斯宗濟門尚有個知巳渠亦因¶之始露蹤此事不難於自了管窺天地一何小寥寥¶千聖賴於今行解相應堪不朽钁頭舉起識還希奪¶食驅耕別有機垂足巖前苔路滑孤峰千古幾能歸」
#+END_VERSE
¶

阿呵呵者老漢究竟你生平喫飯與人一般香屙屎¶
與人一般臭何故滿天下人箇箇稱玄讚妙莫是你¶
于世法出世法別有一竅麼噫不是你腳下者箇兒¶
孫爭解向你面前發者一笑。¶

#+BEGIN_VERSE
「　洞上宗風幸翁振起惟彼好山從茲仰止一把钁頭¶千里活埋不立門庭八字打門嗣有二子博山東苑¶類之弗齊隱則愈顯再繼其後悟者自知是真慧日
<pb:KR6q0399_J_011-0743c>¶出必先輝我哲侍者請作斯贊親筆受之萬古血汗」
#+END_VERSE
¶

*** 第三十二代建州武夷東苑晦臺元鏡禪師(二)¶

#+BEGIN_VERSE
「　虎嘯風生龍蟄起聱頭便掩丹霞耳高呈知見老龍¶峰推下陷坑飲毒水驀然撞倒維摩床仍欲擊彼當¶門齒勘破不值半文錢和贓捉盡把關子钁頭不復¶能作怪憐兒打失風流袋相持正印付全提具眼天¶然應有在特以同門訪博山當機不讓自應甘命根¶斷處眉毛豎三日喝驚秋露寒武夷奇突難邈狀汾¶陽葉縣差可況臨行一笑自全提六六峰頭聲獨放」
#+END_VERSE
¶

#+BEGIN_VERSE
「　造維摩室覷破佛土皆空過趙州關喝倒壽昌作怪¶訪大仰幾番盤錯阿兄出東苑一場漏逗故物性情¶孤僻事跡疏違入夷山而折杖遇浪子而覆舟遯世¶無依至死絕侶就地草埋誰請塔樣欲見龍眠雲起¶須聽虎嘯風生」
#+END_VERSE
¶

** 杭州崇先真歇清了禪師(留供皋亭)¶

#+BEGIN_VERSE
「　秀骨挺雪峨於天半丰神拂春曉於眉端空劫全提¶撩象王鼻孔丹霞一掌奮獅子爪牙路轉生機句開¶活眼七據緇海寶座籠雲五捧紫泥金襴耀日捲洞¶簾於鶴嶺標宗塔於皋亭燈傳法界真光胍接遮那¶慧命」
#+END_VERSE
¶

** 雲棲蓮池宏和尚¶

#+BEGIN_VERSE
「　者箇老古錐作用太希奇全提一句佛迥出五時機¶如日輪之含炤法界如獅子之吼破群迷三乘進修¶漫向此中尋階覓級千聖心眼須從者裏八離出微¶噫誰能於此親見我雲棲」
#+END_VERSE
¶

** 紫柏達觀大師¶

#+BEGIN_VERSE
「　有牙如利劍口似血盆之氣概惜無吹滅紙燭者與¶激揚有肋下築拳面上揮掌之豪雄惜無徹底痛棒¶者與創發雖則生不逢人然而道巳驚世至於重開¶眼藏為法忘軀此又誰曾不飲其法乳者乎咦」
#+END_VERSE

<pb:KR6q0399_J_011-0744a>¶

** 北京遍融大師¶

#+BEGIN_VERSE
「　個賣柴漢何似獦獠五老峰前話會廟堂之事千佛¶寺裏歌來斤斧之聲無彌勒夢震宸宮有長汀笑掀¶華藏知因果識罪福脫卻野狐之皮速收心莫犯禁¶放出金毛之吼兜率天中破布袋大明國內老婆禪」
#+END_VERSE
¶

** 曹溪憨山大師¶

#+BEGIN_VERSE
「　長干拔劍五髻搖鈴弄牢山之牙爪激天闕之雷霆¶蛟龍驚而啟蟄海岳震而飛腥民其衣而執戟冠其¶髮以著經重闢南華吹風旛之遠影獨留肉像配祖¶殿之高楹誰能眼開作天夢之游戲公善憨密發海¶印之光清」
#+END_VERSE
¶

** 華山三昧大師偕香雪見月二公同軸¶

#+BEGIN_VERSE
「　父子三人面孔各別豎亞而出交光自攝摩醯首眼¶笑縱橫千華影裏天然協」
#+END_VERSE
¶

** 雲門散木澄禪師¶

#+BEGIN_VERSE
「　誰射南方一個兒濺出新豐枝上血石傘驚生散木¶花妒殘泰望山頭月膽懸越門獅吼禹穴從斯毒氣¶不能藏千古冤深難與雪」
#+END_VERSE
¶

** 天童密雲悟禪師¶

#+BEGIN_VERSE
「　者個老凍膿還有勘破你生平利害者麼拈一枝杖¶子幾乎打殺天下人弄一枝拂子幾乎賺殺天下人¶今日性命果然落在圓通手裏也好與劈頭痛棒三¶十且道是打殺伊是賺殺伊天下衲子各為伊領去」
#+END_VERSE
¶

** 聞谷大師¶

#+BEGIN_VERSE
「　穎脫瓶窯禿號掌石鬧藍裏抽條冷灰中返擲狹路¶曾逢渠拶教牛上壁將我鼓山箭上加尖柰棄禹門¶跳浪一霹」
#+END_VERSE
¶

** 顓愚大師¶

#+BEGIN_VERSE
「　稟童真身奮大人志參空印之無文挈清涼之未墜¶策杖撥天下兩眼自奇退步占寰中四依獨貴半生
<pb:KR6q0399_J_011-0744b>¶善病以破情一味平常而得意末後振作金陵別有¶孤光照世」
#+END_VERSE
¶

** 三世真(有引)¶

少林一宗之有洞上至我壽昌此時無此人可乎¶
繼有我東苑而獨有天界此時無此人可乎彼此¶
一時此三人為何人乎吾奇子試自視之如此則¶
千百年前千萬世後更是何人題曰。¶

#+BEGIN_VERSE
「　鴆鳥影落水中魚鱉觸之皆死毒鼓聲撾耳外遠近¶聞者立亡你者三個老怪物無始積毒犯人此時還¶曾有佛祖邪魔于名色前殺活裏別有出身路麼喝¶一喝曰收(奇侍者請)」
#+END_VERSE
¶

** 博山無異來禪師¶

#+BEGIN_VERSE
「　壽昌得箇不肯急水灘頭拋篙藥山無藏身處見人¶上樹忽號黃金弗與增色打破雪關拴牢活埋天下¶英雄漢萬里雲霄飛羽毛誰見毛鳳凰山上烈風愈¶高」
#+END_VERSE
¶

** 鼓山永覺賢禪師¶

#+BEGIN_VERSE
「　大好聖箭射透石鼓賺殺太原幾遭猛虎如何影弄¶鴛湖驚得木人起舞為甚麼起舞只為誤沾著了他¶的毒蠱」
#+END_VERSE
¶

** 見如大師塔院像¶

#+BEGIN_VERSE
「　鐘聲撞倒金樓月惹得寶方棒幾折低頭誓欲去活¶埋卻怪杖人輕漏洩以故末後於祖庭結此業到來¶人剔眉睫黃龍角上弄風光無縫塔前笑不徹」
#+END_VERSE
¶

** 天童山翁忞禪師¶

#+BEGIN_VERSE
「　前天童以一棒撼臨濟復起後天童以三玄振太白¶高風棒不透玄終非所出玄不透棒將何所宗一任¶明眼擇其異同吾以心交有在是故獨讓山翁」
#+END_VERSE
¶

** 愚菴三誼盂禪師(二)¶

#+BEGIN_VERSE
「　秦望山兮何高鑑湖水兮何闊鳥飛不度兮誰獨弄
<pb:KR6q0399_J_011-0744c>¶月吟風驀地相逢兮防他一劄且分付那傍邊的人¶好生看他杖缽」
#+END_VERSE
¶

#+BEGIN_VERSE
「　一向不見相思煞你既相見後煎迫煞我大似夙世¶冤家的是同人天火如此痛快風流那更討個比可」
#+END_VERSE
¶

** 佛日石雨方禪師¶

#+BEGIN_VERSE
「　兄從雪峰輥毬來我往鼓山放箭去恰直黯淡灘頭¶招手一笑直得船驚目注旋於南屏徑山又隔角相¶思卻成箇巖頭道底末後句咄且放過者一著」
#+END_VERSE
¶

** 靈巖夫山儲禪師¶

#+BEGIN_VERSE
「　濟下巳仆之宗決不可無天童又不可無三峰更不¶可無夫翁如孤賒易於流弊須正偏妙乎協中面門¶豎亞機如電棒眼三玄活似龍問誰為靈巖知巳莫¶不是棲霞老儂」
#+END_VERSE
¶

** 龍塘遠門柱禪師¶

#+BEGIN_VERSE
「　初潛石耳次躍龍門始終神變龍塘歸根續五燈之¶後燄於濟有光表二桂之中興而洞愈遠欲識無位¶真人好知面目何在」
#+END_VERSE
¶

** 策杖嵩山圖¶

#+BEGIN_VERSE
「　杖人到嵩山必有開示嵩山之句杖人扣祖影必有¶指點祖影之機如無此句與無此機則何足以使嵩¶山款待又何足以慰祖影相思噫此唯杖人知之嵩¶山知之祖影知之此外更有能知斯者則亦可謂中¶天之至奇千古之至奇」
#+END_VERSE
¶

** 行素享公壽圖¶

#+BEGIN_VERSE
「　雙徑巍巍兮巳傳八十七代祖師之慧命五峰屹屹¶兮應開天下萬世祖庭之宗風公獨留神於此山之¶法席兮予將與公把臂共登沒量大人之峰曠視天¶地日月之不可終窮」
#+END_VERSE
¶

** 黃海岸儀部真¶

#+BEGIN_VERSE
「　者一著子誰敢當鋒公能拼命深入吾宗入吾宗何
<pb:KR6q0399_J_011-0745a>¶所得卻又能殺能活於世法出世法作白拈賊咄」
#+END_VERSE
¶

** 周湛源大將軍真¶

#+BEGIN_VERSE
「　者大闡提忽隱忽顯殺人不眨眼底能立地成佛立¶地成佛底能殺人不眨眼我不看你外貌雄偉作略¶神奇但看你腳跟下一著能向空劫前瞥地否瞥地¶時如何橫拈三尺吹毛劍佛界魔宮蕩不平」
#+END_VERSE
¶

** 陳大乾居士小像¶

#+BEGIN_VERSE
「　咄者是阿那個曾向辭賦中學彭澤游又向松石上¶習懶瓚臥今于韜光峰頭踢出活埋關卻來鳥窠樹¶下撞著吹毛墮不勝欣喜不勝愁馬祖龐公須踏過¶踏得過始知方寸中有萬古太平天下」
#+END_VERSE
¶

** 曾波臣居士小像¶

#+BEGIN_VERSE
「　不昧本來人請公高著眼一枝筆無毫妙盡諸神變¶覿面正全提天下誰能薦試問東海波臣我面何如¶佛面公與弟子笑軒渠僧繇寶誌親相見甚處見長¶鯨一吸海水盡森森露出珊瑚枝」
#+END_VERSE
¶

** 姚愚谷居士真¶

#+BEGIN_VERSE
「　孔子品題其門人曰柴也愚參也魯師也辟由也喭¶回也其庶乎屢空蓋空之一字尚未許回以空進於¶愚也龐居士見石頭馬祖二大師始悟心空及第歸¶及示于頔亦曰但願空諸所有愚谷子從子三年學¶愚巳久今進之以心空居士勉之自當不讓龐公擅¶美於前矣」
#+END_VERSE
¶

** 自題(三十一)¶

#+BEGIN_VERSE
「　活貓兒叫出怪頭死馬駒踏出奇腹劫火中燒出惡¶腳涅槃後迸出蠱毒者裏識得吾真擉瞎佛祖眼目¶咄」
#+END_VERSE
¶

#+BEGIN_VERSE
「　若刳眼與人人卻嫌眼臭以腳踏之若剖心與人人¶卻嫌心腥以狗食之然則何能以黑豆子換他底眼¶以熱鐵丸博他底心他既不用你底你卻要用他底
<pb:KR6q0399_J_011-0745b>¶做甚麼此話卻似為他閒事長無明而實是親的的¶嘗試不可傳底妙密若也會得則途中受用不會則¶切忌平地喫交」
#+END_VERSE
¶

#+BEGIN_VERSE
「　一生從井救人誰知別有出身卻是難為親近要箇¶眼裏有筋鎮州蘿蔔休誇大拄杖頭防鱉鼻瞋」
#+END_VERSE
¶

#+BEGIN_VERSE
「　描不成兮我不如渠畫得似兮渠不如我大煞分疏¶反不脫灑年來隨分納些些一任天明失卻火」
#+END_VERSE
¶

#+BEGIN_VERSE
「　者漢今年五十九碌碌求人幾到手到處空開大臭¶口傍觀何似喪家狗如此贊罵還可否或此餘生有¶幸忽朝踏著箇馬簸箕踢著箇石糞斗與你播揚打¶掃豈不光我之前巍我之後」
#+END_VERSE
¶

#+BEGIN_VERSE
「　者漢大言不慚放狂無賴不惜身命為法求人直得¶天不能蓋地不能載豈大國通都與海岳名勝在此¶纔見推倒剎竿在彼又聞揚起征旆忽而登杏壇取¶孔子斷貫索穿堯舜文武鼻孔忽而拈沒影針定古¶今宗旨利害忽而刀兵賊殺中施奪命符忽而地獄¶餓鬼裏繫還魂帶或疑斯文未喪雖棲栖遑遑而木¶鐸猶存或喜吾道有憑即死死生生而金剛愈快只¶此是老不歇心底從前癡頑不知末梢業緣難避要¶作甚麼奇怪」
#+END_VERSE
¶

#+BEGIN_VERSE
「　夢筆一枝花賣遍寰中無人著價初擬持向嵩山問¶達磨看他識得破識不破不期二十餘年逗遛於變¶幻風波幾成話墮嵩子問曰忽一朝和尚親到面壁¶崖前尋伊如神鳳沖霄了無蹤跡可得又作麼生杖¶人大笑曰且喜浪公得箇全身安坐(門人友蒼嵩請)」
#+END_VERSE
¶

#+BEGIN_VERSE
「　江南踏白多年洒掃幾成破帚被人描出請題拶得¶慚無措手昨鬥湊了前後底行跡一篇又何異乎糞¶穢中再加抖擻立時扯碎焚之掉轉逼墻狗口乃爾¶大罵你者松影廝兒何不如他掣風顛子為我打一¶箇痛快筋斗(松影麟子請)」
#+END_VERSE

<pb:KR6q0399_J_011-0745c>¶

#+BEGIN_VERSE
「　太平拄杖敲空地乃與天鬥額石女夢懷鬼胎木人¶笑歸火宅燒發英雄腳跟踏出死生血胍吹毛不露¶刃殺活古今塗毒未傳聲斷送神魄陷虎機裏是誰¶有路通霄棲鳳林中似箇無弦中的描者分身影子¶任西乾東震以如何為我渠拋此沒鉤搭話頭儘漢¶語胡言作麼生去翻譯驀呼曰肯菴公好自惜三千¶里外最淆訛勿讓當鋒鬍更赤(張綠雪居士請)」
#+END_VERSE
¶

#+BEGIN_VERSE
「　舉起筆自題也不難拈起棒打退汝諸人也不難拽¶破者軸子便行也不難每日焚香禮拜者影子也不¶難直饒能體此老志有大機用建一梵剎如尊正規¶莊嚴將此供養於正宗堂為創法祖也不難秪是要¶與此老親相見卻也難噁好貨定要你相見作麼即¶別有相見處又堪作甚麼不能與你相見又怎生聻¶呵呵呵秪者些子便是汝諸人難相見處便是汝諸¶人沒奈何處可不是難可不是難」
#+END_VERSE
¶

#+BEGIN_VERSE
「　曾上皖江逆煙波而弄棹特登浮渡呵毒霧而驅風¶去楚之計未成留吳之意有在復來姑孰平陸俄起¶骨堆笑入圜扉地藏重翻公案不使兩間道沒故令¶七論聲騰既碩果以天全亦快心于奇遇秪此一段¶涵子頗知別有風規還須親見(涵禪人請)」
#+END_VERSE
¶

#+BEGIN_VERSE
「　者漢一生自強故能眼空膽大有箇沒皮肚皮所以¶見怪不怪江南將四十年今得兩椿痛快笑公可承¶我宗攝山可傳我代杖人特地開宗千古慧命斯賴¶(棲霞然請)」
#+END_VERSE
¶

#+BEGIN_VERSE
「　廬山三百年毒藪死貓頭兒忽開口石耳馬耳峰齊¶聾驚得西江藏北斗北斗藏消息別峨眉飛來一片¶雪拄杖頭上叫蒼天觸處難逃此血熱(友蒼嵩公請)」
#+END_VERSE
¶

#+BEGIN_VERSE
「　者個沒巴鼻漢自入楚來搆了天臺龍湖黃檗三則¶公案此話雖巳大行尚未有能判斷末後卓一枝拄¶杖于芝佛院裏贏得湖山怒號春風惱亂或有個不
<pb:KR6q0399_J_011-0746a>¶惜軀命底拈掇得起殺活得人當不使此終成怪誕¶(留供龍湖)」
#+END_VERSE
¶

#+BEGIN_VERSE
「　江南三月杜鵑啼血染梅枝日日迷不許夜參先捲¶席傳薪獨聽旦時雞是何雞天生疾固自棲棲不妨¶有客能歌鳳笑看河圖出欲齊(竹關智請)」
#+END_VERSE
¶

#+BEGIN_VERSE
「　平生所說的法是甚顛魚嚼藥一世所行底事是甚¶急水木杓想你末梢到尖不過驢唇馬腳沒巴鼻底¶相逢不妨令他疑著」
#+END_VERSE
¶

#+BEGIN_VERSE
「　大地噇糟自醉屈指幾個醒人痛口無禪無師忍使¶千古陸沉故將毒醫死馬別有活法如神莫怪杖頭¶高遠胡天擊出石麟(門人大英請)」
#+END_VERSE
¶

#+BEGIN_VERSE
「　姑孰火燒裙帶香無驢新婦拖泥走過橋村酒巳親¶嘗拋卻盃兒開笑口此笑口驚星斗皋竿風急閃紅¶旗齊射鵠心看好手(門人大補請)」
#+END_VERSE
¶

#+BEGIN_VERSE
「　瘦笻曾刺遮那血造論風驚泥缽沙誰似殷勤奴見¶婢天光日月兩挨磨今湊拍還唱歌喜看披襴能起¶舞何妨習氣震山河(石潮寧公請)」
#+END_VERSE
¶

#+BEGIN_VERSE
「　馬耳石耳齊聽鼓旻老重來何所補狼藉天花選聖¶場折半破三誰薦取者聲好講古崇先血掌復開¶宗喫痛兒孫應作祖(相逢忍公請)」
#+END_VERSE
¶

#+BEGIN_VERSE
「　霜藤忍俊自相扶勾引春風啼鷓鴣一片韶華閒玩¶弄孰能有也孰能無雙眼碧似愁胡不辭絕倒冰枯¶處笑看龍巢生鳳雛(阿劍別公請)」
#+END_VERSE
¶

#+BEGIN_VERSE
「　一向浪行朱雀街那知踏破皮鞋底放然赤腳下桐¶城袈裟裏得拭膿紙無端驚倒皓布褌物見主眼卓¶豎(標侍者請)」
#+END_VERSE
¶

#+BEGIN_VERSE
「　杖頭喜擊秦時鑽莫怪相逢俱失算就中殺活機戰¶陣經久慣須知我者裏一點水墨兩處龍飛也勝紅¶爐金彈簉破鐵面闍黎(韶侍者請)」
#+END_VERSE
¶

#+BEGIN_VERSE
「　生平許多將謂就中又或不然正是時機所逗斯道
<pb:KR6q0399_J_011-0746b>¶妙乎屢遷吾嘗於此切良久固難傳自笑玄之玄殷¶懃捲起夜明簾(巨音選公請)」
#+END_VERSE
¶

#+BEGIN_VERSE
「　道自天申機非人卜比彭不知老至夢周何惜吾衰¶嵩影正在孚中皋風巳是翔集多子各能取材時哉¶從容拾級(維那大龍請)」
#+END_VERSE
¶

#+BEGIN_VERSE
「　杖者嘗要箇人向三千里外拔一莖草來即擲卻更¶命向三千里外取一盃水來即潑卻且道是甚麼心¶行若有此人他自會得(依杖行者請)」
#+END_VERSE
¶

#+BEGIN_VERSE
「　筋莫筴匙莫挑春風無故忽抽條拈來海上辨刀刁¶笑戴草鞋救甚貓(弟子心戒請)」
#+END_VERSE
¶

#+BEGIN_VERSE
「　坡詩之竹萌抱靜節是創先句心史之宿火藏永燄¶是慎後句楚衍子請杖人自題杖人無善狀何足露¶布將此二語作我與子始終警策不亦可乎(弟子大衍請)」
#+END_VERSE
¶

#+BEGIN_VERSE
「　法界是大家共底誰能去此獨存彼不計有利與無¶利一任各自做行市西天不知東土屋破看星眠東¶土不見西天衣穿瘦骨露爭怪異端並起葫蘆笑倒¶老頑皮儘教邪法難扶拄杖擊翻死獦怛或有覷得¶者消息與他八面受敵(中塔興越請)」
#+END_VERSE
¶

#+BEGIN_VERSE
「　者漢生平癡絕秪緣病在膏盲有時選佛會祖有時¶驟帝馳王有時託孤堯孔有時別傳老莊有時千峰¶外去有時異類中行要有末後一段疑殺我家令郎¶我不假人以顏色阿誰特地能描得饒他良久裏傳¶來未是雙徑真骨血如何是真骨血自有人常于此¶切(竺菴成公請)」
#+END_VERSE
¶

#+BEGIN_VERSE
「　者漢拈條拄杖子作麼不惜從井救人不惜入夜尋¶人不惜破舌告人不惜刳心示人不惜深責佛聖托¶重人不惜痛棒古今欺逆人原來是個多不自量人¶絕不自慚人何物小廝兒乃敢大膽師者沒蓋載人¶我也疑你是個不可測識人(門人蒲菴健請)」
#+END_VERSE
¶
天界覺浪盛禪師語錄卷十一
<pb:KR6q0399_J_011-0746c>¶

